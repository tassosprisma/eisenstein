title: American History X
genre: κοινωνική
release_date: 1998
director: Tony Kaye
cast:
    - Edward Norton
    - Edward Furlong
    - Fairuza Balk
    - Stacy Keach
    - Elliott Gould
    - Avery Brooks
    - Beverly D'Angelo
tags:
    - ρατσισμός
    - φασισμός
    - φυλακή
    - αδέλφια
imdb_link: http://www.imdb.com/title/tt0120586/?ref_=nv_sr_1
review: >
 Η ταινία «Μαθήματα Αμερικάνικης Ιστορίας» αφηγείται τη ζωή δύο αδερφών, του Ντέρεκ και του Ντάνιελ Βίνγιαρντ. Και οι δύο είναι λαμπροί και χαρισματικοί μαθητές, αλλά ο Ντέρεκ, μετά τη δολοφονία του πατέρα του απο έναν μαύρο έμπορο ναρκωτικών κατα τη διάρκεια διάρκεια κατάσβεσης σε δυτική συνοικία, προσχωρεί σε ένα νεο-ναζιστικό κίνημα. Το μίσος που τον έχει κυριεύσει τον οδηγεί στο να σκοτώσει δύο μαύρους, μέλη συμμορίας, που προσπαθούσαν να του κλέψουν το φορτηγάκι του και καταδικάζεται σε τρία χρόνια φυλάκισης για ανθρωποκτονία εν βρασμώ ψυχής. Η ιστορία προβάλλει πως ο Ντάνι επηρρεάζεται απο τις πράξεις και την ιδεολογία του μεγαλύτερου αδερφού του και πως ο Ντέρεκ, ριζικά αλλαγμένος απο τις εμπειρίες του στη φυλακή, προσπαθεί να αποτρέψει τον αδερφό του απο τα ίδια λάθη που έκανε αυτός στο παρελθόν. Ο Ντέρεκ αποτελεί το μοντέλο ενός χαρισματικού και έξυπνου νέου, που όμως έχει διαλέξει ένα λάθος δρόμο. Οι επιρροές και οι καταστάσεις στη ζωή του είναι τα κύρια στοιχεία που φαίνεται να τον καθοδηγούν. Το μίσος του δημιουργήθηκε απο την τυφλή εμπιστοσύνη στον πατέρα του, φούντωσε απο το περιστατικό της δολοφονίας του πατέρα του και στη συνέχεια ξεριζώνεται όταν ο ίδος αντιλαμβάνεται οτι οι ιδεολογίες, τις οποίες  είχε μάθει να πιστεύει και να υπερασπίζεται με σθένος, δεν του προσφέρουν ουσιστικά τίποτα παρα μόνο προβλήματα. Στην περίπτωση του Ντέρεκ φαίνεται οτι ο λάθος δρόμος είναι ο μόνος δρόμος που τον οδηγεί τελικά στο να κάνει το σωστό. Το πρόβλημα όμως δεν σταματάει εδώ για εκείνον καθώς πρέπει να γίνει και ένα σωστό πρότυπο για τον αδερφό του ώστε να τον αποτρέψει απο τα δικά του λάθη. Ο Ντάνι είναι ένα παιδί το οποίο αμφιταλαντεύεται ανάμεσα στο σωστό και το λάθος. Βλέπει τον μεγαλύτερό του αδερφό να σκοτώνει δύο νέγρους, γεγονός που τον σημαδεύει στην μετέπειτα πορεία του. Γίνεται μέλος της συμμορίας στην οποία ο Derek ήταν πρωταγωνιστικό μέλος, κατά τη διάρκεια που εκείνος βρίσκεται στη φυλακή για τους φόνους που διέπραξε. Στην πραγματικότητα, τον διακατέχουν οι τύψεις γι’ αυτό που συνέβη στον αδερφό του, λέγοντας χαρακτηριστικά ότι «θα υπήρχε ζωή αν είχα καταθέσει τι έγινε εκείνο το βράδυ». Ουσιαστικά, δεν εντάσσεται στη συμμορία λόγω των πεποιθήσεών του, αλλά εξαιτίας του θυμού του για ότι συνέβη. 