title: Gangs Of New York
genre: Περιπέτεια 
release_date: 2002
director: Martin Scorsese
cast:
         - Daniel Day-Lewis
	 - Leonardo Di Caprio
	 - Cameron Diaz
	 - Liam Neeson
	 - Brendan Gleeson
tags:
	 - εκδίκηση
	 - ιστορία
imdb_link: http://www.imdb.com/title/tt0217505/?ref_=nv_sr_1
review: >
 Ο Ιρλανδοαμερικάνος Priest Vallon, ηγέτης της συμμορίας Dead Rabbits, ετοιμάζεται για τη μάχη με την αντίπαλη ομάδα των Γηγενών της οποίας ηγείται ο Bill The Butcher. Στο τέλος αυτής της μάχης ο Vallon κείτεται νεκρός και οι Γηγενείς αποκτούν τον πλήρη έλεγχο της περιοχής.
16 χρόνια αργότερα, ο γιος του Vallon βγαίνει απ’ το ορφανοτροφείο κι επιστρέφει εκεί όπου πέθανε ο πατέρας του με σκοπό να εκδικηθεί τον άνθρωπο που ευθύνεται για τον θάνατό του.
Κερδίζοντας την εύνοιά του Bill, γίνεται ο ακόλουθός του. Προσπαθώντας να βρει την κατάλληλη ευκαιρία για να ολοκληρώσει την αποστολή του, μέσα του αμφιταλαντεύεται καθώς ένα κομμάτι του έχει αρχίσει να δένεται μαζί του.
Μια απ’ τις λίγες ταινίες του σύγχρονου αμερικάνικου κινηματογράφου που δεν κυκλοφόρησε για να αναδείξει το μεγαλείο του αμερικάνικου λαού, αλλά τη σαθρότητα πάνω στην οποία χτίστηκε ο σύγχρονος πολιτισμός και κουλτούρα της. Δεν μας δίνει μαθήματα ιστορίας αλλά σηματοδοτεί τα γεγονότα εκείνα που την επηρέασαν και σίγουρα όχι θετικά. Αυτό ήταν το μεγάλο στοίχημα του Scorsese και σ’ αυτό το σημείο τουλάχιστον βγήκε νικητής.
Πέραν όμως της ιστορίας, έχουμε να κάνουμε κυρίως με μια ταινία χαρακτήρων που μάλιστα έχουν μεγάλο ενδιαφέρον. Αυτοί δεν είναι λίγοι και σίγουρα η συναισθηματική τους προσέγγιση δεν είναι εύκολη. Το καλό είναι πως ο σκηνοθέτης μας αφήνει τον απαιτούμενο χρόνο να μπούμε στο μυαλό τους, να καταλάβουμε πως σκέφτονται και γιατί πράττουν αυτά που πράττουν. Πέρα από το θέλω βρίσκεται το κίνητρο κι εκεί βρίσκεται όλη η ουσία.